# Європейські Українці

***Формат:*** С*итком з елементами чорного гумору для стрімінгових платформ*

***Тривалість:** 20-40 хвилин серія*

***Аудиторія:** Підлітки, Дорослі*

## Основна ідея

Це історія про групу молодих придурків, які кидають виклик абсурдним реаліям життя на шляху до саморозвитку. Наратив розгортається крізь призму саркастично-сатиричного та самоіронічного глумлення, направленого як на систему, так і на людей у ній.

Так герої сприймають навколишній світ, щоб не з’їхати з глузду. Завдяки дружбі (яка насправді егоїстична та аморальна) і підтримці (де вони підставляють і кидають один одного), все ж тримаються разом і намагаються знайти своє місце в суспільстві, постійно потрапляючи в казусні ситуації.

Незнайомці стикаються при певних обставинах. Ситуація зводить їх до подальшої дружби — через біль, крик і легкий запах перегару, бо тільки так і народжується “справжня любов”.

[mobile-slider]

## Огляд

Концепція серіалу — це веселий мікс, навіяний такими проєктами, як [Trailer Park Boys](https://www.imdb.com/title/tt0290988/), [It's Always Sunny in Philadelphia](https://www.imdb.com/title/tt0472954/), [Broad City](https://www.imdb.com/title/tt2578560/) та [New Kids Turbo](https://www.imdb.com/title/tt1648112/).

Відео у слайдері демонструють типові сцени, де персонажі опиняються у незручному, комічному або абсурдному становищі, що часто призводить до криків, паніки або повного розвалу ситуації. 

Саме ці елементи — схожу манеру подачі, темпераменти героїв, динамічний стиль комічних ситуацій та непередбачуваність подій — я прагну адаптувати під українські реалії та контекст євросовка. Найважливіше — це відчуття справжності, щоб герої відігравали самих себе, або близьке їм по духу.

Ідея серіалу використовує гумор та сатиру, щоб гостро, з іронією, та водночас проникливо відобразити недоліки та досягнення України на шляху до європейської інтеграції. 

Також будуть показані стереотипи та культурні особливості кожної європейської країни через призму української реальності.

Перед глядачем відкривається реальність українського життя — від глибин сільської місцевості до пульсуючого серця столиці. Це серіал для людей, які не бояться сміятися над проблемами, але при цьому хочуть, щоб їхні голоси були почуті.

### Сюжет

- Актуальні теми, які близькі всім
- Головні герої — це звичайні люди різних поколінь, у яких грошовий дефіцит — їх постійний супутник, але які з усіх сил намагаються знайти свій шлях у світі роботи та стосунків
- Кожна серія — це нова пригода з життя головних героїв, в якій вони стикаються з різними проблемами та викликами суспільства, як корупція, безкультур'я, гендерна нерівність, застаріле бачення, насилля, залежності, безробіття, і далі в такому дусі
- Егоцентричні, істеричні і тривожні погляди та судження часто призводять героїв до неприємностей, створюючи безліч незручних ситуацій, які зазвичай лише погіршуються, перш ніж стануть кращими
- Показати реальність без цензури, з душевним гумором
- Важливо, щоб серіал був щирим
- Він має спонукати людей до роздумів над проблемами українського суспільства, освітлюючи болючі теми через гумор

## Приклади персонажів

Тут представлені швидкі ідейні нариси. У моєму баченні, персонажі повинні володіти майстерністю імпровізації та вести "тарантінівські" діалоги, сповнені непередбачуваної абсурдності та несподіваних поворотів подій.

### Чоловічий персонаж 01

- Полюбляє алкоголь, постійно носить з собою термокружку (або бокал чи кубок), попиваючи власно зроблені коктейлі
- В цілому вміє тримати себе в руках і не втрачати контроль над ситуацією
- Добрий, стильний, позитивний, письменницький нрав з доречним використанням лайки
- Мастер пацанських цитат і тупих тостів (сарказм і самоіронія)
- Улюблений напій портвей

### Чоловічий персонаж 02

- Полюбляє курити маріхуану, начитаний, цікавить область наукової фантастики і психологія
- Часто тупить чи вилітає з реальності, яскраво уявляючи розвиток подій (приклад: останнє відео у слайдері)

### Чоловічий персонаж 03

- Намагається вести здоровий спосіб життя, без шкідливих звичок, але сам розуміє що не існує здорового способу життя — лише здоровий глузд
- Полюбляє займатися спортом, нестереотипний
- До всього ставиться з розумінням і без осуду
- Сильний характер і самоконтроль

### Жіночий персонаж 01

- Енергійна, оптимістично-емоційна, творчий характер, любить мистецтво
- Має гострий язик і полюбляє чорний гумор, часто недоречно жартує
- Від маргінальності до естета один крок

### Жіночий персонаж 02

- Спокійна, розважлива, з дипломатичним складом мислення, стратегиня
- Вміє знаходити спільну мову з людьми, хоча в цілому їх ненавидить
- Може собі дозволити роз’їжджати на скейті в діловому костюмі та на підборах

### Козирний персонаж (вік 55+ років)

- Хитрий, цинічний, з гострим розумом і саркастичним почуттям гумору, оратор
- Має багатий життєвий досвід
- Вміє знаходити вихід з будь-якої ситуації, але "занадто старий для подібного лайна"
- Цінує свободу і незалежність, вовк одинак, але якщо потрібно, то працює в команді

## Висновок

Я вірю, що з новим підходом до реалізації і більш професійним відношенням до передачі емоцій картиною — "Європейські Українці" стане успішним проектом і візитівкою на світовому телевізійному ринку, для подальших інвестицій на розвиток наступних ідей. Бо ідей безмежна кількість, і є з чим працювати, але необхідні ресурси.

Тому прошу підтримати й допомогти реалізувати цей унікальний проект, який змінить ваш погляд на сучасне життя українців і доведе наскільки величезний потенціал прихований за бар'єрами системи.