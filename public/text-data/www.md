
# Європейські Українці

***Формат:** Саркастично-іронічний ситком для стрімінгових платформ*

***Жанр:** Комедія, Драма, Чорний гумор*

***Тривалість:** 20-40 хвилин серія*

***Аудиторія:** Підлітки, Дорослі*

## Логлайн

Група молодих людей кидає виклик абсурдним реаліям системи на шляху до саморозвитку. З самоіронією та чорним гумором вони сприймають навколишній світ, щоб не зійти з розуму. Завдяки дружбі і підтримці вони намагаються знайти своє місце в суспільстві, потрапляючи постійно в казусні ситуації.

[mobile-slider]

## Огляд

Концепція серіалу – це веселий мікс, навіяний серіалами Trailer Park Boys ([**IMDB**](https://www.imdb.com/title/tt0290988/)), It's Always Sunny in Philadelphia (приклади 01 – 03 в слайдері, або [**IMDB**](https://www.imdb.com/title/tt0472954/)), Broad City (приклад 04 в слайдері, або [**IMDB**](https://www.imdb.com/title/tt2578560/)), та фільмом New Kids Turbo (приклад 05 в слайдері, або [**IMDB**](https://www.imdb.com/title/tt1648112/)). Відео надані для кращого уявлення. Хочу використати це під Український лад, схожу манеру подачі, темпераменти героїв, динамічний стиль комічних ситуацій і непередбачуваність подій. Головне – це відчуття справжності, щоб головні герої відігравали самих себе, або близьке їм по духу.

Ідея серіалу використовує гумор та сатиру, щоб гостро, з іронією, та водночас проникливо відобразити недоліки та досягнення України на шляху до європейської інтеграції. Також будуть показані стереотипи та культурні особливості кожної європейської країни через призму української реальності. Перед глядачем відкривається реальність українського життя – від глибин сільської місцевості до пульсуючого серця столиці. Це серіал для людей, які не бояться сміятися над проблемами, але при цьому хочуть, щоб їхні голоси були почуті.

### Сюжет

- Актуальні теми, які близькі молодій аудиторії.
- Головні герої – це звичайні люди різних поколінь, у яких грошовий дефіцит – їх постійний супутник, але які з усіх сил намагаються знайти свій шлях у світі роботи та стосунків.
- Кожна серія – це нова пригода з життя головних героїв, в якій вони стикаються з різними проблемами та викликами суспільства, як корупція, безкультур'я, гендерна нерівність, застаріле бачення, насилля, залежності, безробіття, і далі в такому дусі.
- Егоцентричні, істеричні та тривожні погляди та судження часто призводять героїв до неприємностей, створюючи безліч незручних ситуацій, які зазвичай лише погіршуються, перш ніж стануть кращими.
- Показати реальність без цензури, з душевним гумором.
- Важливо, щоб серіал був щирим.
- Він має спонукати людей до роздумів над проблемами українського суспільства, освітлюючи болючі теми через гумор.

## Персонажі

Віковий діапазон 21-30 років. Незнайомці стикаються при певних обставинах. Ситуація зводить їх до подальшої дружби.

### Персонаж 01. Чоловічий:

- Полюбляє алкоголь, постійно носить з собою термокружку (або бокал чи кубок), попиваючи власно зроблені коктейлі.
- В цілому вміє тримати себе в руках і не втрачати контроль над ситуацією.
- Добрий, стильний, позитивний, письменницький нрав з доречним використанням лайки,
- Мастер пацанських цитат і тупих тостів (сарказм і самоіронія).
- Улюблений напій портвей.

### Персонаж 02. Чоловічий:

- Полюбляє курити маріхуану, начитаний, цікавить область наукової фантастики і психологія.
- Часто тупить чи вилітає з реальності, яскраво уявляючи розвиток подій (приклад 06 у слайдері).

### Персонаж 03. Чоловічий:

- Намагається вести здоровий спосіб життя, без шкідливих звичок, але сам розуміє що не існує здорового способу життя – лише здоровий глузд.
- Полюбляє займатися спортом, нестереотипний.
- До всього ставиться з розумінням і без осуду.
- Сильний характер і самоконтроль.

### Персонаж 04. Жіночий:

- Енергійна, оптимістично-емоційна, творчий характер, любить мистецтво.
- Має гострий язик і полюбляє чорний гумор, часто недоречно жартує.

### Персонаж 05. Жіночий:

- Спокійна, розважлива, з дипломатичним складом мислення, стратегиня.
- Вміє знаходити спільну мову з людьми, хоча в цілому їх ненавидить.
- Цінує дружбу і завжди готова прийти на допомогу.

### Козирний персонаж (вік 50+ років):

- Хитрий, цинічний, з гострим розумом і саркастичним почуттям гумору, оратор.
- Має багатий життєвий досвід.
- Вміє знаходити вихід з будь-якої ситуації, але "занадто старий для подібного лайна".
- Цінує свободу і незалежність, вовк одинак, але якщо потрібно, то працює в команді.

## Висновок

Я вірю, що з новим підходом до реалізації і більш професійним відношенням до передачі емоцій картиною – "Європейські Українці" стане успішним проектом і візитівкою на світовому телевізійному ринку, для подальших інвестицій на розвиток наступних ідей. Бо ідей безмежна кількість, і є з чим працювати, але потрібні ресурси.

Тому прошу підтримати цей унікальний проект, який змінить ваш погляд на сучасне життя українців і доведе наскільки величезний потенціал прихований за бар'єрами системи.