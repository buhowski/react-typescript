# Тіні Запорозької Січі: Шепіт Забутих

***Сага:** Частина І*

## Логлайн

Загадковий мандрівник без пам’яті випадково натрапляє на змову церковників і відновлює уламок спогаду. Він дізнається істину про своє походження: всередині нього борються темні сили через незавершене демонічне хрещення, в той час як священнослужителі прагнуть підкорити кожну людську душу, взявши під демонічний контроль увесь світ.

## Основна Ідея

Головний герой, таємничий персонаж з трагічним минулим, мандрує містами, намагаючись розгадати містичні таємниці власної долі. Він не пам’ятає події 20-річної давнини, що призвели до його теперішнього стану. 

Випадково він опиняється у центрі темних змов церковників і розкриває заборонені таємниці, що ведуть до істини, яку шукав усе життя. Тепер, після побаченого, він розуміє, що живим йому не вибратись.

Поступово, через серію флешбеків з дитинства, герой розкриває суть релігійного демонізму, який ховається за церковною владою. Спогади повертають його до жахливих подій: вбивства, насильство, втрата коханої, — які є ключем до розуміння його внутрішньої боротьби. Його потойбічні сили є наслідком часткового демонічного хрещення, яке було перервано в дитинстві, що дало йому унікальні здібності.

Сюжет переплітає реальні історичні факти, міфологію, демонологію та динамічну комедію. Усе це подано в меланхолійній, темній атмосфері забутої епохи, містики та особистої драми. Гра також торкається альтернативних ліній історії, ставлячи під сумнів усталені наративи, зокрема про справжні мотиви хрещення Русі.

[mobile-slider]

## Опис

Концепція ідеї — поєднання реальних історичних подій України X—XVIII століть (від хрещення Русі до козацької доби) з альтернативними лініями розвитку подій, на тлі слов’янських міфів, містики Миколи Гоголя та авторського бачення світу.

Щоб уявити ігровий світ, потрібно взяти візуальний стиль Запорозьких Козаків і поєднати його з елементами ігрових серій The Witcher та Ghost of Tsushima, додавши унікальну тематику козаків-відшельників.

Ці "циганські панки" — племінні відлюдники, чаклуни та відуни, які живуть кочовими таборами. Вони поєднують у собі магію, безстрашність і свободу, виступаючи найманцями, радниками або приходячи на службу до Запорозької Січі. У результаті вийде гра, що оживить історію українського козацтва, запропонує альтернативне бачення релігійного впливу та додасть новий магічний і культурний вимір.

Мета — популяризувати нове, глибше бачення періоду через різноманітні образи Козаків. Відверто показати суть епохи — криваві бої, жорстокість, зраду, забуті легенди та гострі сцени. Паралельно відтворити унікальну атмосферу: бойовий танець гопак, народні традиції, гумор і безкраї українські пейзажі, що досі лишаються поза увагою ігрової індустрії.

### Натхнення

- Ігрові серії: [The Witcher](https://en.wikipedia.org/wiki/The_Witcher_(video_game_series)), [Ghost of Tsushima](https://en.wikipedia.org/wiki/Ghost_of_Tsushima)
- Режисура: [NieR: Automata](https://en.wikipedia.org/wiki/Nier:_Automata) — для боїв з босами та похмурої атмосфери.
- Література: [Микола Гоголь](https://en.wikipedia.org/wiki/Nikolai_Gogol), збірки та повісті: [Вій](https://en.wikipedia.org/wiki/Viy_(story)), [Тарас Бульба](https://en.wikipedia.org/wiki/Taras_Bulba), [Мертві душі](https://en.wikipedia.org/wiki/Dead_Souls), [Вечори на хуторі біля Диканьки](https://en.wikipedia.org/wiki/Evenings_on_a_Farm_Near_Dikanka)
- Історія та міфологія: Запорозькі Козаки, слов’янська міфологія, українська демонологія, автентична культура та історія, реальні історичні події й постаті, глибока культурна спадщина та фольклор.
- Драма та емоції: Повна палітра людських емоцій — від тріумфів до трагедій.
- Сюжет: Альтернативні шляхи розвитку подій, що ставлять під сумнів усталені історичні наративи.

### Середовище відкритого світу

- Локації: Безкраї простори Запорозької Січі, Карпат, Дніпра та інших історичних локацій України X—XVIII століть.
- Цікаві місця: Кочові табори племінних козаків-відшельників, таємничі храми, руїни й приховані поселення і підземелля.
- Взаємодія: Захопливі квести і сюжетні лінії, що проведуть через історичні лабіринти й розкриють забуті таємниці минулого. Динамічна взаємодія з NPC, де вибір гравця впливає на сюжет.
- Атмосферні деталі: Бойовий танець гопак, народні традиції та гумор.

### Легенди, міфи та магія

- Міфологія: Глибинні слов’янські легенди, що переплітаються з історією, формуючи унікальний містичний лор світу.
- Персонажі: Таємничі історії про духів, відунів, чаклунів і козацьких шаманів, що живуть на межі світів.
- Магія: Демонологія як невід’ємна частина життя кочівних козаків. Їхні легенди, що передаються поколіннями, впливають на долі героїв і відкривають приховані істини.

## Висновок

Це прагнення поєднати реальні історичні факти з містикою та гумором для створення сильної ігрової серії нового покоління про козаків. Моє бачення дає змогу оживити нерозказані історії та створити нові ідеї, що можуть стати світовими шедеврами.

Я шукаю підтримки та команду, щоб реалізувати цей проєкт, який відкриє козацтво з нового ракурсу, надихне на розкриття недоторканої історії та створення безмежних альтернативних світів. Потрібні лише згуртовані люди і ресурси — і слова стануть дійсністю.