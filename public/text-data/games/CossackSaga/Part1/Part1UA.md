# Тіні Запорозької Січі: Шепіт Забутих

***Сага:** Частина І*

## Логлайн

Мандрівник без пам’яті випадково натрапляє на змову церковників і дізнається, що темні сили борються всередині нього через незавершене демонічне хрещення. Водночас священнослужителі, самі перебуваючи під демонічним контролем, прагнуть захопити весь світ.

## Основна Ідея

Це пригодницька RPG з відкритим світом, де головний герой, таємничий персонаж з трагічним минулим, мандрує містами, намагаючись розгадати містичні таємниці власної долі. Він не пам’ятає події 20-річної давнини, що призвели до його теперішнього стану, але випадково опиняється у центрі темних змов церковників і розкриває істину про своє походження, заборонені таємниці та правду про те, хто за цим усім стоїть. Після побаченого він розуміє, що живим йому не вибратись.

Поступово, через серію інтерактивних флешбеків з дитинства, герой розкриває суть релігійного демонізму, що ховається за церковною владою. Спогади повертають його до жахливих подій — вбивства, насильства, втрати коханої, — які є ключем до розуміння його внутрішньої боротьби. Його потойбічні сили є наслідком часткового демонічного хрещення, яке було перервано в дитинстві, що дало йому унікальні здібності, але цілком ним не заволоділо.

Мета героя — знайти допомогу, щоб розгадати таємниці ритуалів і розібратись з внутрішньою боротьбою добра та зла. Йому потрібно навчитись контролювати свої сили, повернути втрачені спогади, які стануть ключем до всієї історії, та знайти спосіб протистояти темним загарбникам.

Сюжет переплітає реальні історичні події, міфологію, демонологію та динамічну комедію. Усе це подано в меланхолійній, темній атмосфері забутої епохи, містики та особистої драми. Гра також торкається альтернативних ліній історії, ставлячи під сумнів усталені наративи, зокрема про справжні мотиви хрещення Русі та релігії як такої.

[mobile-slider]

## Опис

Ключова концепція: Поєднання історії України X—XVIII століть з альтернативними лініями розвитку, що напряму залежать від вибору гравця. Все це відбувається на тлі слов'янських міфів, містики Гоголя та авторського бачення світу.

Щоб приблизно уявити ігровий світ, візьміть стиль Запорозьких Козаків та унікальну тематику козаків-відшельників. Поєднайте це з механіками The Witcher 3, Ghost of Tsushima, елементами паркуру з Assassin's Creed, а також з неперевершеною режисурою боїв із босами, натхненною Nier: Automata, що робить їх видовищними та непередбачуваними. Усі ці приклади слугують лише орієнтиром, оскільки дана гра має абсолютно власне дизайнерське бачення.

Козаки-відшельники — це унікальні "циганські панки": племінні відлюдники, чаклуни та відуни, що живуть кочовими таборами. Вони поєднують у собі магію, безстрашність і свободу, виступаючи найманцями, радниками або обираючи свій власний шлях. У підсумку, це гра, що оживить історію українського козацтва, запропонує альтернативне бачення та додасть новий магічний і культурний вимір.

### Мета

Популяризувати нове, глибше бачення періоду через різноманітні образи Козаків. Відверто показати суть епохи — криваві бої, жорстокість, зраду, забуті легенди та гострі сцени. Паралельно відтворити унікальну атмосферу: бойовий танець гопак, народні традиції, гумор і безкраї українські пейзажі, що досі лишаються поза увагою ігрової індустрії.

### Натхнення

- Ігрові серії: [The Witcher](https://en.wikipedia.org/wiki/The_Witcher_(video_game_series)), [Ghost of Tsushima](https://en.wikipedia.org/wiki/Ghost_of_Tsushima), [Final Fantasy](https://en.wikipedia.org/wiki/Final_Fantasy) [VII](https://en.wikipedia.org/wiki/Final_Fantasy_VII_Remake) / [XV](https://en.wikipedia.org/wiki/Final_Fantasy_XV)
- Режисура: [NieR: Automata](https://en.wikipedia.org/wiki/Nier:_Automata) — для боїв з босами та похмурої атмосфери
- Література: [Микола Гоголь](https://en.wikipedia.org/wiki/Nikolai_Gogol) (збірки та повісті: [Вій](https://en.wikipedia.org/wiki/Viy_(story)), [Тарас Бульба](https://en.wikipedia.org/wiki/Taras_Bulba), [Мертві душі](https://en.wikipedia.org/wiki/Dead_Souls), [Вечори на хуторі біля Диканьки](https://en.wikipedia.org/wiki/Evenings_on_a_Farm_Near_Dikanka))
- Історія та міфологія: Запорозькі Козаки, слов’янська міфологія, українська демонологія, автентична культура та історія, реальні історичні події й постаті, глибока культурна спадщина та фольклор
- Драма та емоції: Повна палітра людських емоцій — від тріумфів до трагедій
- Сюжет: Альтернативні шляхи розвитку подій, що ставлять під сумнів усталені історичні наративи

### Середовище відкритого світу

- Локації: Безкраї простори Запорозької Січі, Карпат, Дніпра та інших історичних локацій України X—XVIII століть
- Цікаві місця: Кочові табори племінних козаків-відшельників, таємничі храми, руїни, приховані поселення і підземелля
- Взаємодія: Захопливі квести і сюжетні лінії, що проведуть через історичні лабіринти й розкриють забуті таємниці минулого. Динамічна взаємодія з NPC, де вибір гравця впливає на сюжет

### Легенди, міфи та магія

- Міфологія: Глибинні слов’янські легенди, що переплітаються з історією, формуючи унікальний містичний лор світу
- Персонажі: Таємничі історії про духів, відунів, чаклунів і козацьких шаманів, що живуть на межі світів
- Магія: Демонологія як невід’ємна частина життя кочівних козаків. Їхні легенди, що передаються поколіннями, впливають на долі героїв і відкривають приховані істини

## Висновок

Це прагнення поєднати реальні історичні факти з містикою та гумором для створення сильної ігрової серії нового покоління про козаків. Моє бачення дає змогу оживити нерозказані історії та створити нові ідеї, що можуть стати світовими шедеврами.

Я шукаю підтримки та команду, щоб реалізувати цей проєкт, який відкриє козацтво з нового ракурсу, надихне на розкриття недоторканої історії та створення безмежних альтернативних світів. Уже є міцна основа, потрібні лише згуртовані люди і ресурси — і слова стануть дійсністю.

## More Details

*Under Constructions…*