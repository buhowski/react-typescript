#### Video Game

# Тіні Запорозької Січі: Шепіт Забутих

***Сага:** Частина І*

## Логлайн

Мандрівник без пам’яті випадково стає свідком загадкового обряду церковників і усвідомлює, що темні сили борються всередині нього через незавершене демонічне хрещення. Тим часом слуги темного шляху планують захопити світ — і лише герой здатний розкрити їхні таємниці.

## Основна Ідея

Це пригодницька Action/RPG з відкритим світом. Основна концепція полягає в дослідженні таємничого світу, де реальна історія, слов’янська міфологія та демонологія поєднані в єдиний ігровий лор.

Гра сфокусована на розкритті загадок містичних ритуалів, внутрішній боротьбі та самопізнанні, де головний герой — таємничий персонаж з трагічним минулим, шукає союзників, щоб розкрити масштабну змову, яка загрожує світу.

### Сюжет

Герою 25–30 років, він не пам’ятає нічого, окрім уривків дитинства до шести років. Під час пошуків істини він випадково натрапляє на таємничий ритуал. Дежавю пронизує свідомість, відкриваючи перший справжній спогад:

- Над ним колись провели демонічне хрещення, яке обірвалося. Його тіло стало ареною битви темних сил, але зло не опанувало його повністю, залишивши слід у вигляді унікальних здібностей, ще не підконтрольних героєм.

З цього моменту його життя змінюється назавжди. Служителі церкви впізнали його, і відтоді кожен крок перетворився на втечу за власне життя.

Порятунок він знаходить у козаків-відшельників, що володіють давніми знаннями. Вони ведуть його всередину пам’яті, де герой відкриває новий спогад:

- Церква викрала його минуле, розірвавши свідомість на уламки.

Щоб відновити розбиту історію свого життя, герой вирушає в мандрівку. На шляху він зустрічає різних шукачів пригод, які стають його союзниками.

Кожен новий уламок пам’яті (інтерактивний спогад) спочатку здається хаотичним і вирваним із контексту, проте поступово, через логічні зв’язки та інтриги, вони складаються у повну й деталізовану картину, відкриваючи зради, втрати, дружбу, кохання, таємниці потойбіччя та силу, яку він поступово навчається приборкувати.

Кульмінація настає, коли герой дізнається, що останній уламок — це жива людина, яку верховний лорд готує спалити на вогнищі як відьму.

Проникаючи на місце ритуалу, він бачить її — свою втрачену героїню. Спогад пронизує його, мов удар:

- Колись вони жили разом у глушині, намагаючись сховатись від світу. Панувала любов, вони мріяли та будували плани. Але церква знайшла їхнє поселення і спалила все дотла. Кохану вбили на його очах, а свідомість героя розірвали на уламки.

Усі були певні, що він загинув, але спрацював захисний механізм потойбічних сил і зберіг йому життя. Прокинувшись серед згарища, він опинився у вирі розгубленості через повну втрату пам’яті та хаотичну внутрішню боротьбу.

Тепер, коли правда відкрита, йому належить зробити вибір, від якого залежатиме їхня спільна доля.

[mobile-slider]

## Опис

Уявіть геймплей, який поєднує глибину світу The Witcher 3, динаміку паркуру Assassin's Creed і кінематографічну постановку боїв NieR: RepliCant/Automata, інтегровані у наш унікальний історично-містичний світ. Але це лише орієнтири — гра пропонує власне, унікальне дизайнерське бачення.

### Сеттінг та Атмосфера

Сюжет поєднує реальні події територій сучасної України X–XVIII століть, слов’янську міфологію, демонологію та динамічну комедію. Меланхолійна та темна атмосфера забутої епохи переплітається з містикою й особистою драмою.

Гра ставить під сумнів усталені наративи історії, зокрема мотиви хрещення Київської Русі та роль релігії. Зради, криваві бої, забуті легенди та гострі сцени занурюють гравця у глибину епохи, роблячи її живою і небезпечною. Різноманітні персонажі та магічні й культурні елементи створюють неповторну, живу атмосферу світу.

### Козаки-Відшельники

Унікальні "циганські панки" — кочові племінні відлюдники, що об’єднують у собі воїнів, чаклунів, відунів і шаманів. Вони живуть за власними законами: дружелюбні, безстрашні та вільні, поєднують магію й бойові навички, часто виступають радниками, найманцями або обирають власний шлях.

### Клан Антагоністів

Верховний Лідер — “Попський Престол”, серце змови. Його мета — підкорити світ своїм порядкам, використовуючи демоничні угоди для контролю над усіма релігіями та політикою.

Локальні Угрупування — підлеглі зі своїми лідерами, помічниками та слугами. Створені для кожної віри по всьому світу, вони проникають у регіони, захоплюють місцеві церкви та культові інституції, застосовуючи ритуали й демонічні втручання, поступово приводячи людей на темний бік.

### Ігровий Світ

- Локації та середовище: Основні регіони гри — Запорозька Січ, Карпати, Волинь, Київська Русь, Крим та інші. Для кожного регіону будуть обрані найцікавіші локації — табори, руїни, печери, храми та фортеці — стиснуті на інтерактивній карті, зберігаючи атмосферу історії та містики.
- Міфологія та магія: Глибинні слов’янські легенди переплітаються з історією, формуючи унікальний містичний лор. Демонологія і магія невід’ємні для життя кочівних козаків, а їхні легенди впливають на долі героїв і відкривають приховані істини.
- Інтерактивність: Квести та NPC дозволяють гравцю змінювати хід сюжету, впливати на долі персонажів і відкривати приховані аспекти міфології, занурюючи в атмосферу магічного та історичного світу.

### Натхнення

- Ігри: [The Witcher Series](https://www.thewitcher.com/ua/en/), [Ghost of Tsushima](https://store.steampowered.com/app/2215430/Ghost_of_Tsushima_DIRECTORS_CUT/), [Clair Obscur: Expedition 33](https://www.expedition33.com/), [Final Fantasy VII](https://store.steampowered.com/app/1462040/FINAL_FANTASY_VII_REMAKE_INTERGRADE/) / [XV](https://store.steampowered.com/app/637650/FINAL_FANTASY_XV_WINDOWS_EDITION/) — за глибокий світ, епічні квести та сильний сценарій.
- Режисура та експресія: [NieR: RepliCant](https://store.steampowered.com/app/1113560/NieR_Replicant_ver122474487139/) / [Automata](https://store.steampowered.com/app/524220/NieRAutomata/) — шедевральне поєднання кінематографічної постановки боїв, емоційного напруження та унікальної ігрової атмосфери світу.
- Культура та міфологія: Запорозькі Козаки, слов’янська міфологія та демонологія — за автентичність, магію та фольклорний лор.
- Сюжет та альтернативна історія: Множинні шляхи, які кидають виклик усталеним історичним наративам і формують власну драматичну оповідь.

## Висновок

Я шукаю підтримки та команду, щоб втілити цей унікальний світ у життя. Це можливість поєднати реальні події з містикою та створити потужну ігрову серію нового покоління про козаків. Моє бачення оживляє невідомі історії й формує альтернативні світи, здатні стати справжніми світовими шедеврами.

## More Details

***Under Construction …***

Автор шукає ресурси та час, щоб втілити ці геніальні ідеї в життя. Якщо ти знаєш, як або де можна отримати підтримку, напиши мені!