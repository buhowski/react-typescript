# Тіні Запорозької Січі: Квантовий Стрибок

***Сага:** Частина ІII*

## Логлайн

Через століття після того, як світ відмовився від релігії та перетворив магію на технології, нові альянси на чолі з Козацьким Легіоном мають об’єднатися, щоб протистояти тоталітарному ворогу, який створює зброю, здатну знищувати цілі континенти.

## Основна Ідея

Вступ до третьої частини починається із серії динамічних кінематографічних вставок, які коротко переказують ключові моменти попередніх частин та фінал другої, що докорінно змінив світ. Цей ролик плавно переходить у монтаж, що показує "Квантовий Стрибок" — розвиток нових цивілізацій, народжених на руїнах старого світу.

Через століття після того, як демонічне зло було знищене, а світ відмовився від релігії, людство, що отримало нові знання і почало вірити лише в себе, направило залишки магічної енергії на розвиток технологій. Це призвело до надзвичайного еволюційного стрибка, який повністю змінив усю відому нам історію, створивши світ, де технології та стародавні культури переплелися. 

Саме в цьому новому світі козаки, вікінги та корінні американці не були винищені. Навпаки, вони об’єдналися, відкриваючи один одному свої таємниці та історії. Знищення головного зла призвело до краху всіх релігійних проявів, поклавши край війнам через богів. Основою нового суспільства стали спільна праця над собою та взаємодопомога.

Однак цей мир виявився ілюзією. Уламок зла, який не вдалося знищити, знайшов притулок в Азії, де його лідер оволодів надзвичайними силами. Використовуючи втрачені знання потойбіччя, він вселив їх у технології, створивши нейроінженерію контролю свідомості та армію роботизованих людей. Цей небачений раніше тоталітарний ворог прагне завоювати світ, поневолюючи або знищуючи всіх, хто не відповідає його расовим уявленням.

Цей конфлікт доводить, що найбільшим злом є не демони, а людська жага до влади, яка завжди таїться і шукає можливості, щоб проявитися знову. Він нагадує всім, що навіть у найпрогресивнішому майбутньому війна ніколи не закінчується.

Наша місія — об’єднатися з усіма можливими фракціями, щоб протистояти повному винищенню. Нам потрібно зібрати команду найкращих воїнів і вчених, щоб вирушити в подорож, запобігти створенню найнебезпечнішої зброї та протистояти постійним нападам роботизованих людей. На нас також чекає неочікуваний привіт із середньовіччя, що є останньою надією протидіяти настільки сильному злу, адже не лише зло живе вічно!

## Опис

Світ гри існує на межі декількох епох: це суміш племінного футуризму та міфологічної спадщини різних народів (слов’янських, скандинавських, корінних американців, азіатських і африканських).

### Головні Фракції. Концепт Вибору Шляху

На початку гри ви створюєте свого героя та обираєте фракцію, що формує унікальний пролог та ігровий досвід.

- Козацький Легіон: Це бойове братство, що спеціалізується на дипломатії та передовій нанозброї. Разом із Вікінгами вони утворили могутній альянс, що стоїть на захисті Євроконтиненту.
- Вікінги Нової Ери: Войовничі клани, які поєднали давні рунічні знання з кібернетичними технологіями та робототехніка. Це друга частина могутнього альянсу, що захищає свободу.
- Мая-Ф'южн: Корінні американці відродили велич своїх храмів. Це племена, що живуть у гармонії з природою, використовуючи біотехнології та енергію Сонця для захисту.
- Кочівники Зоряного Неба: Племена Північної Америки, що зберегли свою унікальну культуру, поєднавши кочовий спосіб життя з передовою астрономією та космологією. Вони мандрують безкраїми просторами, покладаючись на силу космічних тіл і перші прототипи літальних апаратів.
- Африканські Племена: Африка стала першим континентом, на якому випробували азіатську нанозброю. Ці біженці зберегли свою унікальну міфологію та культуру, інтегруючись у нові альянси під захистом Козацького Легіону.
- Азіатський Тоталітаризм: Це головний ворог, що виник після того, як його лідер знайшов уламок стародавнього зла. Режим винищив усе, що заважало йому на шляху до абсолютної влади, і прагне поневолити світ, підкоривши його за допомогою нанозброї.