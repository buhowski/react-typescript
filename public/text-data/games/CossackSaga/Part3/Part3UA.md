#### Dark Fantasy Adventure / Action RPG

# Тіні Козаків: Квантовий Стрибок

***Сага:** Частина ІII*

## Логлайн

Через століття після того, як світ відмовився від релігії, нові альянси під проводом Козацького Легіону мусять об’єднатися, щоб зупинити тоталітарного ворога, що прагне стерти з лиця землі огидні йому континенти.

## Основна Ідея

Третя частина починається серією динамічних кінематографічних вставок, які відтворюють події минулих частин: [Частина I](/cossack-saga-1), [Частина II](/cossack-saga-2).

Кадри прискорюються, показуючи, як руїни стародавнього світу стають футуристичними містами, а племена еволюціонують у нові цивілізації. Час, стискаючись у єдиний потік, відкриває незнану історію світу, де футуризм переплітається зі спадком стародавніх культур.

Через століття після знищення демонічного впливу церкви людство, відмовившись від релігій, спрямувало залишки магії на розвиток технологій. Це дало поштовх до стрімкого еволюційного стрибка, що повністю змінив перебіг історії та породив світ, у якому нове суспільство ґрунтується на вірі в себе, силі сім’ї та взаємопідтримці. У цьому світі козаки, вікінги та корінні американці заснували власні технологічно розвинені колонії, що співпрацюють або тримають нейтралітет.

Однак такий світ був прийнятним не для всіх. Уламок зла, що вцілів, знайшов прихисток у новому власнику — людині, яка оволоділа надзвичайними силами. Інтегрувавши забуті знання потойбіччя в технології, він створив нейроінженерію контролю свідомості та армію роботизованих людей. Цей тоталітарний ворог прагне підкорити або знищити всіх, хто не відповідає його уявленню про ідеальну расу нового покоління. 

Цей конфлікт доводить, що найбільшим злом є не демони, а людська жага до влади, яка завжди таїться і шукає можливості проявитися. Він нагадує всім, що навіть у найпрогресивнішому майбутньому війна ніколи не закінчується.

Наша місія — об’єднатися з усіма можливими фракціями, щоб запобігти повному винищенню. Ми мусимо зануритися в давні знання та спогади первородного зла, зібрати команду найкращих і вирушити в небезпечну подорож, щоб протистояти атакам роботизованої армії та перешкодити створенню найнебезпечнішої у світі зброї. 

На нас також чекає несподіваний привіт із минулого — спадкоємиця уламків давньої любові, адже не лише зло живе вічно.

## Опис

Світ гри — це суміш племінного футуризму та міфологічної спадщини різних народів. На початку гри ви створюєте свого героя та обираєте фракцію, що визначає унікальний пролог і стиль проходження.

### Фракції

- **Козацький Легіон:** Бойове братство, що поєднує дипломатію та передову нанозброю. Разом із Вікінгами вони формують могутній альянс, який захищає Євроконтинент.
- **Вікінги Нової Ери:** Войовничі клани, що інтегрували давні рунічні знання з кібернетичними технологіями та робототехнікою. Ця частина альянсу стоїть на захисті свободи та незалежності.
- **Мая-Ф'южн:** Корінні американці відродили велич своїх храмів і племена, що живуть у гармонії з природою, використовуючи біотехнології та енергію Сонця для захисту своїх земель.
- **Кочівники Зоряного Неба:** Племена Північної Америки зберегли унікальну культуру, поєднавши кочовий спосіб життя з астрономією та космічними технологіями. Мандрують безкраїми просторами, спираючись на силу космічних тіл і прототипи літальних апаратів.
- **Африканські Племена:** Континент, де ворог випробував свою нанозброю. Біженці зберегли міфологію і культуру, інтегруючись у нові альянси під захистом Козацького Легіону.
- **Азіатський Тоталітаризм:** Головний ворог, що з’явився після того, як його лідер оволодів уламком стародавнього зла. Режим безжально винищив усе, що стояло на шляху до абсолютної влади, і прагне підкорити світ за допомогою нанозброї.

[mobile-slider]

## Деталі

*Under Construction …*

Автор шукає ресурси та час, щоб втілити ці ідеї в життя. Якщо ви знаєте, де або як можна отримати підтримку — напишіть мені!