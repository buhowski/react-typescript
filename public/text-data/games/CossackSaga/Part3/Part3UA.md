#### Video Game

# Тіні Запорозької Січі: Квантовий Стрибок

***Сага:** Частина ІII*

## Логлайн

Через століття після того, як світ відмовився від релігії та перетворив магію на технології, нові альянси під проводом Козацького Легіону мусять об’єднатися, щоб протистояти тоталітарному ворогу, що створює зброю, здатну стерти з лиця землі цілі континенти.

## Основна Ідея

Вступ до третьої частини починається серією динамічних кінематографічних вставок, які відтворюють події минулих частин [Part I: Whispers of the Forgotten](/whispers-of-the-forgotten), [Part II: Ashes of the Beloved](/ashes-of-the-beloved) — момент, що назавжди перекроїв світ. Далі кадри прискорюються: руїни стародавнього світу стають футуристичними містами, племена еволюціонують у нові цивілізації, а час, стискаючись у єдиний потік, відкриває незнану історію.

Через століття після знищення демонічного впливу церкви та відмови людства від релігій, залишки магії спрямували на розвиток технологій. Це дало поштовх до стрімкого еволюційного стрибка, що повністю змінив перебіг історії та породив світ, у якому футуризм переплітається зі спадком стародавніх культур. Нове суспільство ґрунтується на вірі в себе, силі сім’ї, спільній праці та взаємопідтримці.

У цьому новому світі козаки, вікінги та корінні американці не були винищені, а заснували власні розвинені технологічні колонії, які або співпрацювали між собою, або тримали нейтралітет.

Однак такий світ не був прийнятним для всіх. Уламок зла, що вцілів, знайшов прихисток у новому власнику — людині, яка оволоділа надзвичайними силами. Використавши забуті знання потойбіччя, він інтегрував їх у технології, створивши нейроінженерію контролю свідомості та армію роботизованих людей. Цей раніше невідомий тоталітарний ворог прагне завоювати світ, підкоряючи або знищуючи всіх, хто не відповідає його уявленню про ідеальну расу нового покоління.

Цей конфлікт доводить, що найбільшим злом є не демони, а людська жага до влади, яка завжди таїться і шукає можливості проявитися. Він нагадує всім, що навіть у найпрогресивнішому майбутньому війна ніколи не закінчується.

Наша місія — об’єднатися з усіма можливими фракціями, щоб протистояти повному винищенню. Ми повинні зануритися в давні знання і спогади первородного зла, зібрати команду найкращих, вирушити в небезпечну подорож, запобігти створенню найнебезпечнішої у світі зброї та протистояти нападам роботизованих людей. На нас також чекає несподіваний привіт із середньовіччя — спадкоємець уламків давньої любові, адже не лише зло живе вічно!

## Опис

Світ гри — суміш племінного футуризму та міфологічної спадщини різних народів: слов’янських, скандинавських, корінних американців, азіатських і африканських.

### Вибір Шляху та Фракції

На початку гри ви створюєте свого героя та обираєте фракцію, що визначає унікальний пролог і стиль проходження.

- Козацький Легіон: бойове братство, що поєднує дипломатію та передову нанозброю. Разом із Вікінгами вони формують могутній альянс, який захищає Євроконтинент.
- Вікінги Нової Ери: войовничі клани, що інтегрували давні рунічні знання з кібернетичними технологіями та робототехнікою. Ця частина альянсу стоїть на захисті свободи та незалежності.
- Мая-Ф'южн: корінні американці відродили велич своїх храмів і племена, що живуть у гармонії з природою, використовуючи біотехнології та енергію Сонця для захисту своїх земель.
- Кочівники Зоряного Неба: племена Північної Америки зберегли унікальну культуру, поєднавши кочовий спосіб життя з астрономією та космічними технологіями. Мандрують безкраїми просторами, спираючись на силу космічних тіл і прототипи літальних апаратів.
- Африканські Племена: континент, де ворог випробував свою нанозброю. Біженці зберегли міфологію і культуру, інтегруючись у нові альянси під захистом Козацького Легіону.
- Азіатський Тоталітаризм: головний ворог, що з’явився після того, як його лідер оволодів уламком стародавнього зла. Режим безжально винищив усе, що стояло на шляху до абсолютної влади, і прагне підкорити світ за допомогою нанозброї.

## More Details

***Under Construction …***

Автор шукає ресурси та час, щоб втілити ці геніальні ідеї в життя. Якщо ти знаєш, як або де можна отримати підтримку, напиши мені!