# Presentation

## Передмова

Я маю масштабне бачення цілої картини – створення величезної корпорації, яка прагне покращити розвиток сфер, які цього потребують. Пазли цієї картини – це мої різноманітні самостійні проекти, які я хочу монетизувати, а прибуток вкладати у створення власних технологій, відкриваючи двері всім, хто прагне аналогічного, або ж шукаю тих, хто допоможе і відкриє двері для моїх ідей, чи об’єднатися для спільного мозкового штурму.

Всі презентації окремих проектів будуть доступними в навігації, а логіка створення цілісної картини доступна нижче.

[mobile-slider]

## Ціль

Я розробив стратегії та сценарій проекту: "Як створити інформаційний медіа-журнал в Україні і перетворити його на компанію виробництва власних технологій" і шукаю інвестиції для реалізації, або можливість інтегрувати свої ідеї з вашою допомогою та знайти однодумців і партнерів для співпраці, щоб творити майбутнє разом у вибраних сферах:

- незалежне медіа нового покоління,
- провідне кіно та ігрова індустрія,
- віртуальна реальність,
- IT сектор, який охоплює: блокчейн, штучний інтелект, нейротехнології та робототехніку.

Гнучкість проекту дозволяє додавати будь-які види діяльності на ваш розгляд.

## Опис

Моя ідея починається зі створення власної території вільного інтернету. Робиться новий формат журналу та соціальної мережі, як мобільний додаток і веб-платформа, який можна уявити на прикладах фліпборда та фейсбука. Концепція власного журналу перспективна через можливість самостійно розвиватись за власним курсом та адаптуватись до нових потреб і тенденцій в інформаційному полі.

Фокус робиться на подачі інформації та виробництві кіно та ігрової продукції. Для цього формується професійна команда, яка займається веденням журналу та створенням контенту, розвиваючи платформу поетапно. Бо правильний маркетинг запорука успіху, а якісний продукт – підтвердження.

### Необхідні функції:

- Журнал – для стратегічних цілей, щоб зайняти місце провідного медіа в країні. Необхідний для реклами, самореклами та агресивного маркетингу і відео щоденника.
- Соцмережа – для об'єднання людей зі схожим баченням та смаками.
- Система донатів – для залучення інвестицій на розвиток і монетизацію контенту.
- Форум іміджборд – щоб обмінюватись досвідом та для збереження готових рішень на всі випадки життя.
- Платформа як ресурс – для розповсюдження власного виробництва кіно, ігрової індустрії та будь яких інших видів діяльності.

## Конкретика

Ведення журналу та кроки – етапи стратегії – мої окремі проекти, приклади з'являтимуться тут: [MVP](/mvp). Розробляється контент спеціально під окрему цільову аудиторію, піднімаються наявні проблеми, надаються наглядні приклади рішень, залучається аудиторія.

Ключові продукти індустрії – етапи виробництва – мої окремі сценарії, презентації проектів тут: [Кіно](/films), [Відеоігри](/games). Це, для початку, дозволить популяризуватися для Української аудиторії і згодом вийти на міжнародний ринок з презентаціями майбутніх проектів для світових кінофестивалів та ігрових виставок.

### Що я можу надати:

- Статті, які пропонують альтернативну стратегію розвитку в Україні та за її межами. Теми пов'язані з сучасною культурою та соціальними проблемами з варіантами їх вирішень. Гумор і гонзо-журналістику. В результаті – конкурентоспроможне медіа.
- Простір без цензури, для об'єднання людей, які хочуть міняти майбутнє у вибраних сферах і місце, на яке відсутній будь який тиск бюрократії, олігархів чи державних структур.
- Маркетингові підходи для масового розповсюдження.
- Робити кіно, ігри – для продажі та світової популяризації культури і мистецтва, та задоволення потреб споживачів.
- Виробництво ключових продуктів і ведення журналу має підтвердити всі заявлені слова протягом одного року (етап оцінки можливостей).
- Потім IT сектор і автоматизація, оцінюючи потреби і першочергові необхідності. Всі технології можна буде інтегрувати у даний журнал (причина необхідності власного місця).
- І далі тільки більше!

### Етапи та потреби (MVP):

- Фундамент – стартовий капітал на створення команди і виробництво ключових продуктів індустрії.
- Стратегія розвитку – укомплектований журнал з форумом чи інтеграція в існуючу площадку.
- Запуск та оцінка ефективності – доопрацювання вразливих сторін, маркетингова стратегія і рекламна кампанія.

Гнучкість моїх ідей дозволяє інтегрувати їх у будь-які існуючі проекти, як модифікацію, окремий проект чи масштабування компанії. Тому якщо ви розділяєте схожі інтереси і відкриті до співпраці, то я готовий до обговорення. Є бачення, і теоретично воно працює. Для практики потрібні ресурси.

## Узагальнюючи

Це складний, багатофункціональний та багатоетапний проект, він кидає виклик, але він можливий! Тому для розвитку я вибрав саме журнал – це потужний інструмент масової інформації та впливу, а в Україні з адекватним мас медіа очевидні проблеми (відсутнє популярне і незалежне, або популярне і якісне, або близьке молодому поколінню), тому зайняти цю нішу я не бачу перешкод.

### На пальцях:

- Журнал – лице компанії. Популярний журнал – голос більшості. Мега популярний журнал – диктує правила розвитку, а не підстроюється під заборону еволюціонувати (є стратегія).
- Виробництво крутого кіно та ігор – прибуток (є сценарії).
- Прибуток вкладати в свої IT технології (блокчейн, AI, нейротехнології та робототехніку) – ще більший прибуток (є ідеї).
- Перемога!
- Ризики: в критичному випадку може получитись лише популярний журнал з можливістю продавати рекламу, з системою донатів для інвестицій та з виробництвом кіно-ігрової продукції для продажі іншим компаніям. Фундамент зберігається і розвиток можливий навіть в критичних умовах.

### По технологіям (цікавить):

- Блокчейн – криптовалютні операції на платформі, власна криптовалюта, безпека.
- AI – особистий асистент у журналі (допомагає в роботі, навчанні, розвагах), без обмежень (які блокують якість), кастомізується.
- Нейротехнології – вивчення мозку людини та інтеграція його з комп'ютерними технологіями, віртуальна реальність.
- Робототехніка – автоматизація складних робочих процесів, протезування, власні супутники.

## Висновок

В цілому моя перспектива сфокусована на розвиток масштабу. Для створення відокремленого від держави місця зі своєю незалежною екосистемою. З колаборацією різних сфер діяльності, від інноваційних технологій до креативного мислення. І якщо зібрати все найкраще в одному місці, та організувати професійний колектив критично мислячих ідейників та ентузіастів, то стрибок еволюційного прогресу відбудеться сам собою. Бо не існує нічого неможливого, лише неправильний підхід!