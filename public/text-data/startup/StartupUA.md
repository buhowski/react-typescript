

# Presentation

## Передмова

У мене є масштабне бачення цілісної картини – створення корпорації для розвитку сфер, що цього потребують. Пазли цієї картини – це мої окремі проекти, які я хочу монетизувати, а прибуток інвестувати у власні технології, відкриваючи можливості для однодумців. Або ж знайти тих, хто допоможе реалізувати мої ідеї, чи об’єднати зусилля для спільної роботи.

Презентації всіх проектів доступні в навігації. А нижче – логіка побудови цієї системи.

[mobile-slider]

## Ціль

Я розробив стратегії та сценарій проекту: "Як створити інформаційний медіа-журнал в Україні і перетворити його на компанію виробництва власних технологій" і шукаю інвестиції для реалізації, або можливість інтегрувати свої ідеї з вашою допомогою та знайти однодумців і партнерів для співпраці, щоб творити майбутнє разом у вибраних сферах:

- Незалежне медіа нового покоління,
- Провідне кіно та Ігрова індустрія,
- Віртуальна реальність,
- IT сектор, який охоплює: блокчейн, штучний інтелект, нейротехнології та робототехніку.

## Опис

Моя ідея починається зі створення власної території вільного інтернету. Робиться новий формат журналу та соціальної мережі, як мобільний додаток і веб-платформа, який можна уявити на прикладах Flipboard, Facebook, Reddit. Концепція власного журналу перспективна через можливість самостійно розвиватись за власним курсом та адаптуватись до нових потреб і тенденцій в інформаційному полі.

Фокус робиться на подачі інформації та виробництві окремих проектів. Для цього формується стартова команда, яка займається веденням журналу та створенням контенту, розвиваючи платформу поетапно.

### Необхідні функції

- Журнал – для стратегічних цілей, щоб зайняти позицію провідного медіа в країні. Необхідний для реклами, самореклами, агресивного маркетингу та залучення аудиторії.
- Соцмережа – для об'єднання людей зі схожим баченням та смаками.
- Система донатів – для залучення інвестицій у розвиток і монетизацію контенту.
- Форум-іміджборд – для обміну досвідом і збереження готових рішень на всі випадки життя.
- Платформа як ресурс – для дистрибуції власних проектів.

## Конкретика

Ведення журналу та покрокова реалізація стратегії – це окремі проекти, приклади з'являтимуться тут: [MVP](https://buhowski.dev/mvp). Контент створюється з урахуванням конкретної цільової аудиторії, висвітлюючи актуальні проблеми та пропонуючи зрозумілі рішення, що допомагає залучати й утримувати аудиторію.

Ключові продукти індустрії – це етапи виробництва, представлені окремими сценаріями, з презентаціями проектів тут: [Кіно](https://buhowski.dev/films), [Відеоігри](https://buhowski.dev/games). Спершу це дозволить популяризуватися серед української аудиторії, а згодом – вийти на міжнародний рівень із презентаціями майбутніх проектів на світових кінофестивалях та ігрових виставках.

### Що я можу запропонувати

- Провокаційні статті, що кидають виклик звичному порядку речей, з альтернативними стратегіями розвитку України і світу. Теми пов'язані з сучасною культурою та соціальними проблемами з варіантами їх вирішень. Гумор і гонзо-журналістику. Медійний продукт, що не боїться бути іншим.
- Вільний простір без цензури і душноти – місце для тих, хто не погоджується з бюрократичною системою і хоче змінювати майбутнє. Без тиску олігархів чи державних структур.
- Агресивні маркетингові стратегії для масштабного охоплення аудиторії.
- Виробництво кіно та ігор – як інструмент глобального поширення культури і мистецтва, що задовольняє інтереси як творців, так і аудиторії.
- Виробництво ключових проектів і ведення журналу має підтвердити всі заявлені слова протягом першого року, а також забезпечити залучення нових інвестицій щонайменше на наступні 5 років (етап оцінки можливостей).
- Наступний крок – IT і автоматизація з інтеграцією технологій прямо в журнал (причина необхідності власного простору для дослідів і розробок).
- І далі тільки більше!

### Етапи та потреби (MVP)

- Фундамент – команда, стратегія, початкове фінансування ключових проектів.
- Розробка – створення мінімально життєздатного журналу.
- Запуск і масштабування – аналіз результатів, вдосконалення, просування.

Гнучкість моїх ідей дозволяє інтегрувати їх у будь-які існуючі проєкти – як модифікацію, окремий проєкт або масштабування компанії. Якщо ви поділяєте схожі інтереси і відкриті до співпраці, я готовий до обговорення. Бачення є, і теоретично воно працює. Для практики потрібні ресурси.

## Узагальнюючи

Це складний, багатофункціональний і багатоетапний проект, який кидає виклик, але цілком можливий! Для розвитку я обрав журнал – потужний інструмент масової інформації та впливу. В Україні (і не тільки) існують явні проблеми з мас-медіа (журналами): відсутність популярних і одночасно незалежних, або популярних і якісних, або близьких молодому поколінню. Тому я впевнений, що зайняти нішу як медіа нового покоління – не проблема.

### На пальцях

- Журнал – лице компанії. Популярний журнал – голос більшості. Мега популярний журнал – задає напрям розвитку, а не підлаштовується під заборони (є стратегія).
- Виробництво якісного кіно та ігор – джерело прибутку (є сценарії).
- Прибуток реінвестується у власні IT-технології – ще більший прибуток (є ідеї).
- Перемога!
- Ризики: у гіршому випадку може вийти лише популярний журнал з можливістю заробітку на рекламі, з системою донатів для інвестицій та виробництвом кіно-ігрової продукції для продажу іншим компаніям. Водночас фундамент зберігається, і розвиток можливий навіть в критичних умовах.

### По технологіям (цікавить)

- Блокчейн – криптовалютні операції на платформі, власна криптовалюта, безпека.
- AI – персональний асистент у журналі: допомога в навчанні, роботі та розвагах. Без штучних обмежень, з можливістю кастомізації.
- Нейротехнології – дослідження роботи мозку та інтеграція з цифровими технологіями. Віртуальна і доповнена реальність.
- Робототехніка – автоматизація складних процесів, сучасне протезування, розробка власних супутників.

## Висновок

В цілому моя перспектива сфокусована на розвитку масштабу – для створення відокремленого від держави місця зі своєю незалежною екосистемою, з колаборацією різних сфер діяльності: від інноваційних технологій до креативного мислення. І якщо зібрати все найкраще в одному місці та організувати професійний колектив критично мислячих ідейників і ентузіастів, то стрибок еволюційного прогресу відбудеться сам собою. Бо не існує нічого неможливого – лише неправильний підхід!