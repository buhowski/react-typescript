# Presentation

## Передмова

Я маю масштабне бачення всієї картини – створення корпорації для розвитку сфер, які мені близькі, щиро захоплюють і залишатимуться актуальними в будь-який час. 

Пазли цієї картини – це мої окремі проекти, які я планую монетизувати, а прибуток реінвестувати у власні технології, відкриваючи можливості для однодумців. 

Також я шукаю тих, хто допоможе реалізувати мої ідеї і з ким можна об’єднати зусилля та спільні інтереси для партнерства.

Презентації всіх проектів доступні в навігації. А нижче – логіка побудови цієї системи.

[mobile-slider]

## Ціль

Я розробив стратегію та сценарій проекту: "Як створити інформаційно-розважальний медіа-журнал і перетворити його на компанію виробництва власних технологій".

Для його реалізації я шукаю інвестиції, або можливість інтегрувати ідеї у вже існуючі проекти. Моя мета – спільно з однодумцями та партнерами розвивати та творити майбутнє у наступних сферах:

- Незалежне медіа нового покоління,
- Провідна кіно- та ігрова індустрія,
- Віртуальна реальність,
- IT-сектор, який охоплює: блокчейн, штучний інтелект, нейротехнології та робототехніку.

## Опис

Моя ідея починається зі створення власного простору в інтернеті. Йдеться про новий формат журналу та соціальної мережі, у вигляді мобільного додатку та веб-версії. Це щось на перетині між Vogue, Flipboard, Facebook, Reddit.

Концепція власного журналу перспективна через можливість самостійно формувати напрям розвитку і швидко адаптуватися до змін і тенденцій в інформаційному полі.

Фокус робиться на якісній подачі інформації, що формує наш імідж і залучає аудиторію, та створенні власних продуктів, які генерують прибуток. Для цього формується стартова команда, яка займається веденням журналу та поетапним розвитком платформи. 

На мою думку, у мене достатньо знань, розуміння та практичного досвіду, щоб враховувати потреби різних аудиторій і з психологічної точки зору знаходити дієві рішення для адаптації контенту та стратегії.

### Необхідні функції

- Журнал – для стратегічних цілей, щоб зайняти позицію провідного медіа в країні. Необхідний для реклами, самореклами, агресивного маркетингу та залучення аудиторії.
- Соцмережа – для об'єднання людей зі схожим баченням та інтересами.
- Форум-іміджборд – для обміну досвідом і збереження готових рішень на всі випадки життя.
- Система донатів – для залучення інвестицій у розвиток і монетизацію контенту.
- Платформа як ресурс – для дистрибуції власних проектів.

## Конкретика

Ведення журналу та покрокова реалізація стратегії – це окремі проекти. Приклади будуть тут: [Another Dimension](/mvp). Контент створюється з урахуванням конкретної цільової аудиторії, висвітлюючи актуальні проблеми та пропонуючи зрозумілі рішення, що сприятиме залученню й утриманню аудиторії.

Ключові продукти індустрії – це етапи виробництва, які представлені окремими сценаріями. Ознайомитись з презентаціями можна тут: [Кіно](/films), [Відеоігри](/games). Спершу це допоможе популяризуватися серед української аудиторії, а згодом – вийти на міжнародний рівень із презентаціями майбутніх проектів на світових кінофестивалях та ігрових виставках.

[Проєкт самопрезентації](/podcast-show) – перший етап оцінки можливостей, який через зворотний зв’язок має підтвердити всі заявлені наміри. Він відкриває шлях до запуску ключових проєктів і створення журналу, а також сприятиме залученню нових інвестицій щонайменше на наступні п’ять років.

### Що я можу запропонувати

- Провокаційні статті, які кидають виклик звичному порядку речей – з альтернативними стратегіями розвитку України і світу. Теми пов'язані з сучасною культурою та соціальними проблемами з варіантами їх вирішень. Гумор і гонзо-журналістику. Медійний продукт, що не боїться бути іншим.
- Вільний простір без цензури та душноти – місце для тих, хто не погоджується з бюрократичною системою і хоче змінювати майбутнє. Без тиску олігархів чи державних структур.
- Агресивні маркетингові стратегії для масштабного охоплення аудиторії.
- Виробництво кіно та ігор – як інструмент глобального поширення культури і мистецтва, що задовольняє інтереси як творців, так і аудиторії.
- Наступний крок – IT і автоматизація з інтеграцією технологій прямо в журнал (причина необхідності власного простору для дослідів і розробок).
- І далі тільки більше!

### Етапи та потреби (MVP)

- Фундамент – формування команди, запуск самопрезентації, початкове фінансування ключових проектів.
- Розробка MVP – створення мінімально життєздатного журналу зі стартовим контентом і функціоналом.
- Запуск і масштабування – аналіз результатів, вдосконалення, просування, залучення більших інвестицій.

Гнучкість моїх ідей дозволяє інтегрувати їх у будь-які існуючі проєкти – як модифікацію, окремий проєкт або масштабування компанії. Якщо ви поділяєте схожі інтереси і відкриті до співпраці – я готовий до обговорення. Бачення є, і теоретично воно працює. Для практики потрібні ресурси.

## Узагальнюючи

Це складний, багатофункціональний і багатоетапний проект, який кидає виклик, але цілком здійсненний! В якості основи для розвитку я обрав журнал – потужний інструмент масової інформації та впливу. 

В Україні (і не тільки) існують явні проблеми з мас-медіа і журналами: бракує популярних і водночас незалежних, або популярних і якісних, або близьких молодому поколінню. Тож я впевнений – зайняти нішу провідного медіа нового покоління – не проблема.

### На пальцях

- Журнал – лице компанії. Популярний журнал – голос більшості. Мега популярний журнал – задає напрям розвитку, а не підлаштовується під заборони чи обмеження (є стратегія).
- Виробництво якісного кіно та ігор – джерело прибутку (є сценарії).
- Прибуток реінвестується у власні IT-технології – ще більший прибуток (є ідеї).
- Перемога!
- Ризики: у гіршому випадку вийде лише популярний журнал з можливістю заробітку на рекламі, з системою донатів для інвестицій та виробництвом кіно-ігрової продукції для продажу іншим компаніям. Водночас фундамент зберігається, і розвиток можливий навіть в критичних умовах.

### Технології, які цікавлять

- Блокчейн – криптовалютні операції на платформі, власна криптовалюта, безпека.
- AI – персональний асистент у журналі: допомога в навчанні, роботі та розвагах. Без штучних обмежень, з можливістю кастомізації.
- Нейротехнології – дослідження роботи мозку та інтеграція з цифровими технологіями. Віртуальна і доповнена реальність.
- Робототехніка – автоматизація складних процесів, сучасне протезування, розробка власних супутників.

## Висновок

В цілому, моя перспектива сфокусована на масштабному розвитку – створенні відокремленого від держави місця зі своєю незалежною екосистемою, що поєднує різні сфери діяльності: від інноваційних технологій до креативного мислення. 

І якщо зібрати все найкраще в одному місці та організувати професійний колектив критично мислячих ідейників та ентузіастів, то еволюційний стрибок відбудеться сам собою. Бо не існує нічого неможливого – лише неправильний підхід!