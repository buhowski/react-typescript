#### Dark Comedy / Reality Show

# Бійцівський Клуб Санта Барбара

## Логлайн

В елітному бійцівському клубі фізичний бій витіснено емоційним хаосом, де єдиний дозволений удар — підступна словесна зрада, а найсильніший нокаут — драматичне сімейне одкровення, що доводить глядача до істерики.

[mobile-slider]

## Основна Ідея

Сатиричне реаліті-шоу в стилі реслінгу на ринзі — суміш чорної комедії, мильної опери, соціального експерименту та реп батлу. Воно безжально висміює реслінг, театральність ток-шоу, надмірну серйозність телеведучих, експертів та емоційну залежність глядачів. Натхнене епізодом [South Park S13E10](https://www.imdb.com/title/tt1532990/) (приклад в слайдері).

Арена цього хаосу — занедбаний підвальний ринг, просякнутий потом, сльозами та розбитими надіями. Тут немає правил, адже цей реслінг — боротьба гігантів драми, де замість ударів — душевні травми, завдані шокуючими одкровеннями та сімейними скандалами, що розривають здоровий глузд.

Глядачі приходять не за кров’ю, а за емоціями, що дивують, зводять з розуму, спричиняють панічні атаки або нестримний сміх, від якого можна накачати прес — адже це спортивне шоу, як не крути.

### Сюжет

Сюжет починається з класичних для реслінгу елементів: знайомства, погроз та словесних перепалок. Концепція будується на переході від зав’язки до хаотичного фіналу. 

Спочатку — абсурдний конфлікт, потім — несподіване одкровення, яке руйнує логіку подій і шокує всіх, викликаючи наростання абсурду й емоційний вибух, що змушує персонажів відмовитися від бійки на користь з’ясування заплутаних стосунків.

Наприклад: “Твій батько насправді є твоїм братом, який викрав твою одинадцятирічну доньку відразу після її позачергового аборту, щоб помститися твоїй дружині за зраду, про яку ти й не підозрював”.

У цьому театрі абсурду навіть прояви агресії стають частиною драми. Наприклад, хтось може розбити пляшку об свою голову чи голову опонента, чия драма виявилася сильнішою чи слабшою.

У хаотичному фіналі бій так і не відбувається. Натомість, глядач отримує повний спектр емоцій, що перетворює звичайний реслінг-поєдинок на справжній сеанс хаос-терапії — правдиву брехню для тих, хто втомився від реальності.

### Приклади Героїв

- В'ячеслав Трагічний
- Єлизавета Абортозалежна
- Оксаній Підараска
- Микола Істерика
- Євгеній Копрофільний
- Єгор Ніжнозадий
- Веніамін Піховка
- Таісія Член
- Роксоляна Сльозка
- Інгеборга Наротан