#### Dark Comedy / Series

# Європейські Українці

## Логлайн

Ситком із чорним гумором про групу молодих придурків, які серед абсурду Української Європи кидають виклик реаліям життя, прагнучи хоч якоїсь самореалізації. Вони балансують між оптимізмом, пофігізмом і неконтрольованою істерикою, що призводить до фатальних наслідків.

## Основна Ідея

Наратив розгортається крізь призму сатири та самоіронічного глузування як із системи, так і з людей у ній. Це єдиний спосіб, у який герої сприймають навколишній світ, аби не з'їхати з глузду.

Завдяки дружбі, яка насправді егоїстична та аморальна, і підтримці, де вони підставляють і кидають один одного, герої все ж тримаються разом, намагаючись знайти своє місце в суспільстві та постійно потрапляючи в казусні ситуації.

Абсолютно різні незнайомці стикаються за обставин, які їх зближують — через біль, крик і легкий запах перегару, бо тільки так і народжується справжня любов.

Це серіал, що використовує гумор та сатиру, аби гостро й іронічно відобразити недоліки та досягнення України на шляху до європейської інтеграції (хоча ця інтеграція нічого окрім ідіотизму не несе), а також показати стереотипи та культурні особливості європейських країн.

[mobile-slider]

### Опис

Концепція серіалу — це веселий мікс, навіяний такими проєктами, як [Trailer Park Boys](https://www.imdb.com/title/tt0290988/), [It's Always Sunny in Philadelphia](https://www.imdb.com/title/tt0472954/), [Broad City](https://www.imdb.com/title/tt2578560/) та [New Kids Turbo](https://www.imdb.com/title/tt1648112/).

Відео у слайдері демонструють типові сцени, де персонажі опиняються в незручному, комічному або абсурдному становищі, що часто призводить до криків, паніки або повного розвалу ситуації.

Саме ці елементи — схожу манеру подачі, темпераменти героїв, динамічний стиль комічних ситуацій та непередбачуваність подій — я прагну адаптувати до українських реалій і контексту євросовка. Найважливіше — це відчуття справжності, щоб герої відігравали самих себе або близьких їм за духом.

### Теми

- Щоденні проблеми, знайомі кожному: гроші, робота, стосунки, пошук себе
- Герої різних поколінь, кожен зі своїм стилем виживання в хаосі суспільства
- У кожній серії — нова пригода, що виводить персонажів у глухий кут: від корупції та гендерної нерівності до залежностей та абсурдних проявів безкультур’я
- Егоцентризм і тривожність героїв створюють комічні ситуації, які зазвичай лише ускладнюються, перш ніж знайти вирішення
- Без цензури, з іронією і теплим чорним гумором серіал відображає реальність такою, якою вона є
- Завдання шоу — не лише розважати, а й підштовхувати до роздумів про проблеми українського суспільства
- Перед глядачем відкривається реальність українського життя — від глибин сільської місцевості до пульсуючого серця столиці. Це серіал для людей, які не бояться сміятися над проблемами, але при цьому хочуть, щоб їхні голоси були почуті

## Приклади Персонажів

Тут представлені швидкі ідейні нариси. У моєму баченні, персонажі повинні володіти майстерністю імпровізації та вести Тарантінівські діалоги, сповнені непередбачуваної абсурдності та несподіваних поворотів.

### Чоловічий персонаж 01

- Полюбляє алкоголь, постійно носить із собою термокухоль (або келих чи кубок), попиваючи власноруч зроблені коктейлі
- В цілому вміє тримати себе в руках і не втрачати контроль над ситуацією
- Добрий, стильний, позитивний і з доречним використанням лайки
- Майстер пацанських цитат і тупих тостів (сарказм і самоіронія)
- Улюблений напій — портвейн

### Чоловічий персонаж 02

- Полюбляє курити марихуану, начитаний, цікавиться науковою фантастикою і психологією
- Часто тупить чи вилітає з реальності, яскраво уявляючи розвиток подій (приклад: останнє відео у слайдері)

### Чоловічий персонаж 03

- Намагається вести здоровий спосіб життя без шкідливих звичок, але сам розуміє, що не існує здорового способу життя — лише здоровий глузд
- Полюбляє займатися спортом, нестереотипний
- До всього ставиться з розумінням і без осуду
- Сильний характер і самоконтроль

### Жіночий персонаж 01

- Енергійна, оптимістично-емоційна, творчого характеру, любить мистецтво
- Має гострий язик і полюбляє чорний гумор, часто недоречно жартує
- Від маргінальності до естета — один крок

### Жіночий персонаж 02

- Спокійна, розважлива, з дипломатичним складом мислення, стратегиня
- Вміє знаходити спільну мову з людьми, хоча в цілому їх ненавидить
- Може собі дозволити роз'їжджати на скейті в діловому костюмі та на підборах

### Козирний персонаж (вік 55+ років)

- Хитрий, цинічний, з гострим розумом і саркастичним почуттям гумору, оратор
- Має багатий життєвий досвід
- Вміє знаходити вихід із будь-якої ситуації, але занадто старий для подібного лайна
- Цінує свободу і незалежність, вовк-одинак, але якщо потрібно, то працює в команді

## Деталі

*Under Construction …*

Автор шукає ресурси та час, щоб втілити ці ідеї в життя. Якщо ви знаєте, де або як можна отримати підтримку — напишіть мені!